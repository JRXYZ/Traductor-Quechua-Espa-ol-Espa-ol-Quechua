Q'osqo llaqta

pushak runakuna:

Kay p'anqaqa 09:28, 29 ukt 2013 qhipaq kutitam hukchasqa karqan.

Hinaspañataqyá Phuyutarki. 
Madre soltera wawayoq kasqa, haqay Sacsayhuamanpi. 
Hinaspan warak'ata tarikusqa, cinturanman watarukusqa. 
Chaymantan onqoq rikhuripusqa. 
Hinaspa mana taytayoqta wachakapusqa. 
Chaymanta Phuyutarki kasqa, riki. 
Phuyupi puñusqa. 
Hinaspa phuyupi puñuspaqa, onqoq rikhuripuqtinqa, chayta curawan marq'achipusqa. 
Hinaspa curaman qopusqa. 
Hinaspa kaypiñataq curaqa purisqa, nispa. 
Hinaspa purishaspa saqrawan tupasqa, diablowan. 
Runakunatasyá, nispa nimun: "¿Dónde vas? Imata munankichis. 
Noqawan llank'asunchis", nispa nipusqa nata… Phuyutarkitaqa. 
Hinaspas willakusqa curamanqa. 
Khaynatan nin: "Perdonallay. 
Bueno nillay" nispa, yachachisqa. 
Hinaspataqsi borsalinchata qosqa. 
"Rinki", nispa. 
Hinaspa "Sonqoykipi kay kusi kusi kashan… 
Oh, ch'uspi nispapas ninki. 
Walkayarachinki", nispa nisqa. 
Hinaspa haqay puhuchaq, t'oqochanpi, haqay pukarapi, anchay uhupi, puhu puhucha, anchaychatas risqa, chaypi kashasqa. 
Hinaspa chaypi kashasqa. 
Walqayarachispusqa chaypi. 
Hinaspa chaypiqa mulaman tukurapusqa. 
Manan kacharipunkuchu. 
Mana ch'ustiyunallasyá karqan. 
Mana ch'ustinalla chay mulachaqa karqan. 
Hinaspa chay mulachataqa apampun. 
Chayqa chaypi llank'apun. 
Chaypi minata llank'amun Choqekanchamanta, Kinsach'atamanta. 
Hinaspa mulata apamuspa chaywan fundapunku napi… 
Marcapatapi llaqtata. 
Phuyutarki, Mamani, anchaykunas chay tiempo runa kasqaku. 
Chaykunantinsi llank'anku, runantin Phuyutarki. 
Chaymanta payqa Limatas rin, Limaqpunkunta. 
Kutiqlla, mikhuririq. 
Chayqa hinas Limata rispaqa chaypi kan.
Hinaspa kashaqtinqa ashka kutiñas chhayna kuti kuti rishan. 
Hinaspaqa payllas fundashan Olleacheata. 
Payllapunis fundashan Olleacheapipas, Pitumarcapipas, kay Marcapatapipas. 
Kinsantinpi payllapuni principal fundaq. 
Chaypiqa uywaqa […]. 
Chaypiqa uywachantaqa huq mamakuchaman saqeyukusqa. 
Hinaspa mana rikhurimuqtin, mamakuchaqa nisqa: "Kay uywaqa ch'akiymantamá kashan", nispa. 
Kacharirusqa chay bosalninta, riendanta. 
Frenunta orqorapusqa. 
Hinaspa, "piuuuu", nispa t'ohaspa pasakapusqa. 
Chaymanta payqa killa hunt'amantachuhina chayampusqa Marcapataman. 
Unaypi. 
Killamasmanta chayampusqa. 
Chay causa hina kapun. 
Qori tika huk raki hunt'araq quidampusqa haqay Choqekanchapi llank'asqan. 
Kinsachatapitaqmi llank'asqan qori, haqay Lirpuni mayu orqopi bateapi saqesqa. 
Hinaspa chaykuna hina kapun. 
Pay chayta ruwan mulan escapapuqtin. 
Chaymanta chay Qosqo llaqtata fundanku. 
Chayqa padreta estrenapunku. 
Chayqa mayordomokunapas lloqsipun, tawantin aylluman lloqsipunku. 
Chaypi mayordomokunapas ruwapunku, llipin runakuna. 
Chaymanta taytaqa Olleacheamanmi apapusqa. 
Chawpi misa horasta saqra hamusqa. 
Hinaspa "Chay mulapi sillakusqaykimantan kunan apapusayki", nispa. 
Chaymanta chaypin tukupun chay. 
Chaypi tukupun padre Marcapata […]. 
Chaymanta padre mayordomo niyku kay Collana Marcapatapi, Sahuancayapitaq Animas niyku, Puiqapitaq Concebida, Collasuyupitaq Purificada. 
Anchay tawallan ñawpaq karan, tawa comunidadkuna. 
Akna formapin chay karan. 
Chaypi tukupun.


Mulaqa karqanchá kanpas, riki. 
Chay mulatachá, riki, naqa… cocaman kacharparirqanku, riki. 
Chay Phuyutarkiq purinanqa mula karqan, riki. 
Hasta Limakuna chayanankukama. 
Huk mulapunisyá kasqa. 
Chaypiqa ratullasyá chayaq kay wayrahina, riki […].
Chay mulachanwanqa… narqanchá, riki, purispaqa imatapas ratulla, riki, huñurqan, imatapas. 
Chay mulapikama maytapas purirqan, riki. 
Limatapas chayarqan. 
Tutamanta purispaqa kutirqamullanmantaq. 
Ña… chayarqampullanmantaq. 
Chhaynasyá kaq. 
Chaymantachá, riki, kamachirqanku, riki, nata… Kay Collana ayllu ima… chay, riki, munay… nasqa… khasan, riki, chapeyasqa kashan, riki, qoriwan, riki, altarmayornin. 
Anchaykunatachá kamachirqan, riki, huk kay Pachatusan. 
Uhumantachá qorita apanan. 
Sahuancay ichaqa Piñutamanta. 
Puiqataqchá [K'acheria] lomamanta nataqchá… Collasuyu ayllutaqsi Huahuallanimanta apamuq kasqa, riki. 
Hinaspa, "Mayqen kaqsi a ver Collana kanqa", nispa nin, riki. 
"Collana ayllu mayqenchá primeruta kayman chayarqachimunqa", ninku. 
Hinspa Pachatusanmanta kay Collana aylluqa phawayllata tiraspa primeruta chayarqusqa, riki. 
Chay kunan templo kashan. 
Chayman, hinaspataq nataq… Piñutamanta Sahuancay comuneroqa chayarqamullantaq, chay Collana aylluq patanman. 
Chaymantaqa Puiqaqa K'acheriamanta chayachimullantaq, chayachimullantaq. 
Naqa… Collasuyo aylluqa haqay Huahuallanimantaqa karuraqtaq, chayqa chayraq chayamun qhepa… último qhepata. 
Chay apaykusqa, riki. 
Hinaspa chaychá, riki, naqa… karqan chana ayllu. 
Kunanmá ocho comunidad nisqa kapun. 
Cuatro comunidades nisqallan, riki, antes.
Marcelino León Phari. 
Phuyutarkipas kunan qhepataña karan. 
Phuyutarkiqa kinsa wayqentinraq, Daniel, Miguel… Hoq kaq wayqenta mana yuyashanichu. 
Kinsa wayqe. 
Chayqa Daniel kaq karan sullk'a, Migueltaq kuraq, kuraq kaq. 
Chay kinsantin, wayqentin, fundarqanku kinsa iglesiata. 
Huk karqan tawa, hakay napi… Carabayapi kashan. 
Chay hoq fundasqanku qaylluyusqa techasqaña karan. 
Pero manan llapan ornamento uhun tukusqachu […].
MLP. 
Chay casopiqa karan Phuyutarkiqa. 
Natayá… Hap'irqan huk mulata, hap'irqan. 
Pero chay mula karqan mana mulapunichu. 
Huk Satanaspa animalnin, chay karan. 
Arí. 
Hinaspañataq pay purirqan chay mulapi sillaykusqa. 
Kay uray Limaqpunkupi kashan huk na… señalnin, Limaman purinanpaq. 
Limapi huk ratulla… yaqachá, riki, media horapichus hinallapi rikhurinman karqan purispa. 
Entonces aknata purispayá chay mulapiyá chay iglesiakunata tukurqan. 
Chay sillapi purispa. 
Chaypitaq materialkunata maymantaraqchá apakamurqan, rumitapas chay iglesakuna perqananpaq, hallp'akunatapas. 
Ima clase rumikunataraqchá apakamurqanpas chaypaqkama. 
Chaymantataq aknapi purisharan, phurisharan. 
Hinaspa… kanpuni qhariqqa compromisunchis. 
Hinaspañataq, riki, Phuyutarki kaspaqa chhaynata mulachanta watayusqa anchhayna pampaman. 
Mana pastumanchu, akna q'ala pampaman. 
Hinaspa, chayta wataykuspañataq huk abuelachaqa, riki, "Imatataq kay wiraqochaqa chhaynata wataykun kay mulanta. 
Manachu fletentin listo. 
Mana flete orqunachu chay mulaqa karan". 
Entonces, kacharirqun, riki, abuelachaqa mulata khuyapayaspa mikhukunanpaq. 
Al momento kachariruqtin mula pasakapun. 
Phuyutarkita pasachipunchá, riki […].